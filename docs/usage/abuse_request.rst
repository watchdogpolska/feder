********************************
Rozpatrywanie zgłoszenia nadużyć
********************************

System gromadzi dane wprowadzone nie tylko przez administratorów i uprawnionych redaktorów, ale także przez podmioty zewnętrzne, w szczególności przez urzędy. Stwarza to możliwość zamieszczenia na infrastrukturze Stowarzyszenia treści, które naruszają prawa osób trzecich. Dotyczy to w szczególności sytuacji, gdy urżąd udostępnia dane, których nie poddaje skutecznej anonimizacji.

Każde przesłane zgłoszenie winno być wiarygodne tj. winna być możliwość ustalenia osoby od jakiej ono pochodzi. Forma przekazania takich informacji jest dowolna.

Po wpłynięciu takiego zawiadomienia należy dokonać identyfikacji jakie sprawy ono dotyczy. W przypadku plików wyszukujemy jego nazwę na stronie, a wtedy odnajdujemy stosowny list. Następnie przekazuje do podmiotu wnoszącego zgłoszenia stanowisko:

    Szanowny Panie,

    Serdecznie dziękuje za wiadomość.

    Wyjaśniam, że dane w takiej postaci zostały przekazane przez {{NazwaInstytucji}} ( {{LinkDoSprawy}} ). Stowarzyszenie publikuje dane urzędowe w sposób automatyczny i obiektywnie nie ma możliwości weryfikacji anonimizacji dokonanej przez urzędy, ani czy osoby, które są wskazane w dokumentach wyraziły na to zgodę. Procesu anonimizacji powinny dokonać podmioty, które dane udostępniają i dane chronione nie powinny podlegać przekazaniu Stowarzyszenia. Wszelkie uwagi w tym zakresie proszę kierować do właściwego urzędu, w tej sytuacji do {{NazwaUrzedu}}, aby zapobiec tego rodzaju sytuacjom w przyszłości.

    Oczywiście, rozumiem Pańską sytuacje i wskazane informacje zostaną wycofane DZIŚ z publikacji wraz z odpowiednią adnotacją o ingerencji w treść przekazaną przez Urząd. Naszym celem jest jawność życia publicznego, ale z poszanowaniem innych praw, także pańskiego prawa do prywatności.

    O wycofaniu publikacji zostanie Pan poinformowany w odrębnej korespondencji DZIŚ. Postaram się także doprowadzić, aby najszybciej jak to możliwe dokument w takiej postaci został usunięty z wyników wyszukiwarki Google.

    W razie dodatkowych pytań - pozostaje do dyspozycji.

    Z poważaniem,
    {{ImieNazwisko}}
    {{PelnionaFunkcja}}

Następnie przystępujemy do usuwania skutków zaistniałej sytuacji. Procedura usuwania jest następująca:

* odnotować ścieżki do plików, które zawierają kwestionowane dane,
* pobrać pliki i dokonać ich modyfikacji,
* dokonać modyfikacji wiadomości poprzez panel administracyjny systemu, poprzez:

    * podmienienie załączników,
    * wycofanie publikacji oryginalnej wiadomości,
    * uzupełnienie adnotacji o dokonanej anonimizacji.

* dokonać weryfikacji czy pierwotne adresy do plików nie wskazują już więcej na pliki bez anonimizacji,
* zgłosić adres do usunięcia w Google przy użyciu "`Narzędzie do usuwania adresów URL <https://support.google.com/webmasters/answer/1663419?hl=pl>`_".

.. hint::
   Panel administracyjny strony dostępny jest pod adresem ``/admin``. Jest to mechanizm odrębny od podstawowego mechanizmu zarządzania monitoringiem.

Po zakończeniu ww. czynności należy przesłać do podmiotu wnoszącego zgłoszenie stanowisko:

    Szanowny Panie,

    Zgodnie z wcześniejszą korespondencją uprzejmie informuje, że:

    - odpowiedzi zostały zanonimizowane wraz z stosownym oznaczeniem zmian,
    - stare pliki nie są dostępne ( {{URL}} ),
    - wytąiliśmy do Google o wyindeksowanie wcześniejszej odpowiedzi, jednak nie mam wpływu z jakim terminem zostanie to dokonane.

    Proszę o potwierdzenie czy zaspokaja to Pana oczekiwania wobec Stowarzyszenia w związku z publikacją.

    Z poważaniem,

